# Repozytorium-java

LAB 01

1. Napisz metodę, która zwróci twoje imię oraz aktualny wiek.

2. Napisz metodę, która jako argument przyjmuje 2 liczby i wypisuje ich sumę, różnicę i iloczyn. Argumenty przekazywane do metody są liczbami wprowadzanymi przez użytkownika z klawiatury.

3. Napisz metodę, która jako argument przyjmuje liczbę i zwraca true jeśli liczba jest parzysta.

4. Napisz metodę, która jako argument przyjmuje liczbę i zwraca true jeśli liczba jest podzielna przez 3 i przez 5.

5. Napisz metodę, która jako argument przyjmuje liczbę i zwraca go podniesionego do 3 potęgi.

6. Napisz metodę, która jako argument przyjmuje liczbę i zwraca jej pierwiastek kwadratowy.

7. Napisz metodę, która jako argument przyjmie trzy liczby. Metoda powinna zwrócić true jeśli z odcinków o długości przekazanych w argumentach można zbudować trójkąt prostokątny. Argumenty przekazywane do metody są liczbami losowymi z przedziału <a,b> a i b wczytywane są przez użytkownika z klawiatury.


LAB 02

1. Napisz metodę określania oraz rozwiązywania równania kwadratowego ax2+bx+c=0 , gdzie a, b i c są dowolnymi stałymi podawanymi przez użytkownika.

2. Napisz metody wyznaczania wartości funkcji określonych wzorami dla argumentów rzeczywistych podawanych przez użytkownika:

image

3. Napisz metodę porządkowania trzech liczb x, y i z. Od najmniejszej do największej.

4. Z wykorzystaniem operatorów logicznych ! (negacja), && (and) napisz metodę, który w zależności od spełnienia pewnych warunków wyświetla odpowiednie komunikaty:

• Jeśli pada deszcz i jest autobus na przystanku, to „Weź parasol”, „Dostaniesz się na uczelnie”;

• Jeśli pada deszcz i nie ma autobusu, to „Nie dostaniesz się na uczelnię”;

• Jeśli nie pada deszcz i jest autobus na przystanku, to „Dostaniesz się na uczelnie”, „Miłego dnia i pięknej pogody” .

Użytkownik podaje informacje o tym czy pada i czy jest autobus.

5. Z wykorzystaniem operatorów logicznych ! (negacja), || (or) napisz metodę, który w zależności od spełnienia pewnych warunków wyświetla odpowiednie komunikaty:

• Jeśli nie ma zniżki na samochód lub otrzymałeś premię, to „Możesz kupić samochód !”, „Zniżki na samochód nie ma”;

• Jeśli nie ma zniżki na samochód lub nie otrzymałeś premii, to „Zakup samochód trzeba odłożyć na później...”, „Zniżki na samochód nie ma”;

• Jeśli jest zniżka na samochód lub otrzymałeś premię, to „Możesz kupić samochód !”.

Użytkownik podaje informacje o tym czy jest zniżka na samochód i czy otrzymałeś podwyżkę.

6. Napisz program który w zależności od wyboru użytkownika pozwoli na wykonywanie działań dodawania, odejmowania, iloczynu, ilorazu i reszty z dzielenia.


LAB03

1. Grupa laboratoryjna składa się z n studentów (wartość n podaje użytkownik). Wprowadzamy liczbę punktów dla każdego studenta. Napisz program, który obliczy średnią liczbę punktów w grupie z wykorzystaniem pętli while.

2. Napisz program, który pozwoli na wczytanie 10 liczb i wyznaczeniu ilości oraz sumy liczb ujemnych i dodatnich podanych przez użytkownika.

3. Dany jest ciąg n liczb (n>0), napisz program pozwalający na obliczenie sumy wszystkich liczb parzystych w danym ciągu.

4. Wykorzystując algorytm z zadania 5, napisz program który pozwoli użytkownikowi na wylosowanie n liczb z przedziału (-10,45) i obliczy sumę wszystkich liczb parzystych w danym ciągu.

5. Napisz program, który odpowie na pytanie, czy podane przez użytkownika słowo jest palindromem. Palindrom to słowo, które jest takie samo czytane od początku i od końca, np. kajak.


   LAB 04

1. Napisz program obliczający sumę i średnią elementów tablicy z użyciem pętli for oraz for each. Elementy do tablicy mają zostać wylosowane z dowolnego przedziały. Należy zaproponować oddzielną metodę do losowania liczb.

2. Napisz program, który wypisze co drugi element zdefiniowanych przez Ciebie tablic. Pierwsza tablica powinna mieć parzystą liczbę elementów, a druga nieparzystą.

3. Napisz program, w którym zdefiniujesz tablicę wartości typu String i zainicjalizujesz ją przykładowymi wartościami. Skorzystaj z pętli for-each, aby wypisać wszystkie wartości tablicy ze wszystkimi literami zamienionymi na wielkie. Skorzystaj z funkcjonalności toUpperCase wartości typu String..

4. Napisz program, który pobierze od użytkownika pięć słów i zapisze je w tablicy. Następnie, program powinien wypisać wszystkie słowa, od ostatniego do pierwszego, z literami zapisanymi od końca do początku. Dla przykładu, dla podanych słów "Ala", "ma", "kota", "i", "psa" program powinien wypisać: "asp", "i", "atok", "am", "alA".

5. Napisz program, który pobierze od użytkownika osiem liczb, zapisze je w tablicy, a następnie posortuje tą tablicę rosnąco i wypisze wynik sortowania na ekran. Dla przykładu, dla liczb 10, -2, 1, 100, 20, -15, 0, 10, program wypisze -15, -2, 0, 1, 10, 10, 20, 100. Zastanów się, jak można posortować ciąg liczb i spróbuj zaimplementować swoje rozwiązanie. Przetestuj je na różnych zestawach danych. Możesz też skorzystać z jednego z popularnych algorytmów sortowania, np. sortowania przez wstawianie. Działanie algorytmu omówiono szczegółowo na zajęciach algorytmy i struktury danych.

6. Napisz program, który pobierze od użytkownika pięć liczb, zapisze je w tablicy, a następnie policzy i wypisze silnię każdej z pobranych liczb.

7. Napisz program, w którym zdefiniujesz dwie tablice przechowujące wartości typu String. Zainicjalizuj obie tablice takimi samymi wartościami, w takiej samej kolejności. Napisz kod, który porówna obie tablice i odpowie na pytanie, czy są one takie same.
   

LAB 005

1. W nowym pakiecie utwórz klasy opisujące następujące figury geometryczne: Koło, Kwadrat,
Prostokąt, Sześcian, Prostopadłościan, Kula, Stożek. Dla każdej klasy dobierz odpowiednie pola.
Utwórz także metody obliczające pola figur, obwody (dla figur płaskich), oraz objętości (dla figur
przestrzennych). Dla każdej klasy utwórz metodę wyświetlającą dane dotyczące figury tj. nazwa,
parametry, wartość pola i obwodu lub objętości. Utwórz obiekty tych figur i pokaż wyniki obliczeń
przy użyciu funkcji wyświetlającej dane. Utwórz kalkulator dla figur geometrycznych tj.
odpowiednie menu pozwalające na: wybór figury geometrycznej oraz wprowadzanie parametrów
dla tej figury z konsoli. Następnie wyświetl wyniki przy użyciu metody wyświetlającej dane.

2. Stwórz klasę przechowującą informacje o Budynku (nazwa, rok budowy, liczba pięter). Przygotuj
metodę wyświetlającą wszystkie informacje o budynku, oraz metodę obliczającą ile lat ma budynek
(rok obecny możesz ustawić na sztywno). Stwórz kilka obiektów (budynków), ustaw im wartości i
wywołaj dla nich metody. Do obliczenia daty należy użyć klasy LocalData.

3. Stwórz program w którym będzie utworzonych kilka obiektów typu Gatunek. Klasa Gatunek
powinna zawierać następujące pola: nazwę rodzaju, nazwę gatunkową, liczbę chromosomów 2n,
podstawową liczbę chromosomów x, opis oraz metody: podającą pełną nazwę (Rodzaj + gatunek),
podającą haploidalną liczbę chromosomów n, wypisującą wszystkie dane, klonującą obiekt –
metoda powinna zwracać odnośnik do nowego obiektu typu Gatunek o wartościach pól takich
samych jak w obiekcie, w którym została wywołana. W programie powinny być użyte wszystkie
metody.

LAB 006

Zadanie 1
1. Utwórz projekt zawierający funkcje Main.
2. Utwórz klasę Punkt, która zawiera publiczne pola (współrzędne): x oraz y.
3. Dla klasy Punkt zdefiniuj konstruktor bezparametrowy, który zainicjuje początkowe wartości
atrybutów.
4. Zdefiniuj drugi konstruktor, który przekazane parametry zapamięta, jako wartości atrybutów: x i y.
5. Zdefiniuj następujące metody dla klasy punkt:
• gettery i settery
• void zeruj();
• void opis();
• void przesun(int x, int y);
6. W metodzie main() utwórz trzy obiekty typu Punkt.
7. Pokaż, w jaki sposób można wykorzystać każdą ze zdefiniowanych metod.
8. Do pakietu pliki Figury, Prostokąt i Trojkat (udostępnione przez prowadzącego).
9. Utworzyć obiekty typu Figura, Prostokat i Trojkat. Sprawdzić działanie wybranych metod dla
utworzonych obiektów.
10. Zaprojektować klasę Okrag zawierającą pola:
• środek klasy Punkt – środek okręgu,
• promień typu double
oraz metody:
• getPowierzchnia() zwracająca pole powierzchni,
• getSrednica() zwracająca średnice
• setPromien(double p) ustawiająca nowy promień
• getPromien() zwracająca promień
• wSrodku(Punkt) sprawdzająca czy dany punkt znajduje się wewnątrz okręgu. Skorzystaj ze
wzoru:( ) ( )
2 2 2
x a y b r− + −  ,( ),S a b=
Konstruktory:
• Pusty – inicjujący pola wartościami domyślnymi punkt (0,0), promień 0,
• Określający punkt oraz promień
11. Zmodyfikować klasę Prostokat i Trojkat, tak, aby dziedziczyły z klasy Figura.
12. Dodać konstruktor przeciążony dla klasy Prostokat postaci: Prostokat(float wys,float szer, String
kolor). Wewnątrz konstruktora powinien być wywołany konstruktor z klasy bazowej.
13. Dodać konstruktor przeciążony dla klasy Trojkat postaci Trojkat(float wys,float podst,String kolor).
6
14. Dodać metodę przesuwającą prostokąt o dane współrzędne void przesun(float x, float y).
15. Dla obiektu typu Prostokat wywołać metodę przesun(3,5).
16. Zdefiniować nową klasę Kwadrat dziedziczącą z klasy Prostokat. Umieścić w niej gettery i setery.
17. Utworzyć dowolny obiekt typu Kwadrat i nadać mu dowolną wartość początkową.
18. Przysłonić metody opis() we wszystkich klasach.
19. Dla utworzonych obiektów wywołać metodę opis(), w taki sposób, aby opis o danym obiekcie został
wyświetlony na konsolę.
20. Zmodyfikować klasę Okrag zawierającą, tak, aby dziedziczyła po klasie Figura.
21. Sprawdzić działanie zdefiniowanych metod dla przykładowych obiektów.
Zadanie 2
Napisz program, w którym będą dwie klasy: Samochod i SamochodOsobowy. W klasach tych powinny
znajdować się następujące pola:
Samochod: Marka, Model, Nadwozie, Kolor, Rok produkcji, Przebieg (nie może być ujemny)
SamochodOsobowy: Waga (powinna być z przedziału 2 t – 4,5 t), Pojemność silnika (powinna być z
przedziału 0,8-3,0), Ilość osób
Klasa SamochodOsobowy dziedziczy po klasie Samochod. W obydwu klasach utwórz konstruktor,
który pobierze dane od użytkownika. Dodatkowo w klasie Samochod przeciąż konstruktor w taki
sposób, by wartości pól były parametrami metody. W klasie Samochod utwórz także metodę, która
wyświetli informacje o samochodzie. Przesłoń ją w klasie SamochodOsobowy. W metodzie Main()
utwórz obiekt klasy SamochodOsobowy oraz dwa obiekty klasy Samochod (wykorzystując różne
konstruktory). Wyświetl informacje o samochodach.
Zadanie 3.
Należy zaimplementować aplikację wykorzystującą: kompozycję i dziedziczenie, rzutowanie oraz
operator this i metodę super dla następujących klas Księgarnia, Podręcznik, Powieść, Klient, Książka
